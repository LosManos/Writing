Skimmer - Bord fixar motor

Utrymmet B sitter i är litet, drygt halvannan meter högt och lika brett.  Det är smutsigt med en typ av osynlig smuts - som aska förbränd vid så hög temperatur att den är vit och sedan blåst på med orkanstyrka för att det skall bli damm av dammet.  De flesta partiklar är så små att de går rakt genom lungorna men de som inte är blir kvar där.  Därav näsfiltret och en genomskinlig duk som tycks limma sig fast kring Bords mun.  Det senare är en liten engångsandningsmask som med mekaniskt filtrer och elektrisk laddning tar bort allt utom luft.

B sitter obekvämt men det verkar inte bekomma honom.  I verkligheten är det en av platserna han trivs på - här finns lugn och ro och teknik och Viktiga Saker att göra.  Utan motorerna fungerar inte skimmern och det är inne i en sådan han är.  Sittandes.  Med verktyg.  Och ett viktigt uppdrag; att få skiten att fungera igen.

Framför och mellan benen är verktygsväskan så han kommer åt den.  Ovanför den svävar ett hologram med ett diagram över framdrivningssystemet.  Han har tidigare, genom olika diagnoser, listat ut ungefär var det skall göras.  Exakt vad vet han inte än.  Därför har han verktygsväskan framför, mellan, benen.  Ovanför den svävar ett hologram med ett diagram över framtdir
