# Klockradion

Kungen kom in och flinade. Det var kallt ute, ingen snö, men kallt så mustascher frös. Vi kring bordet Uggi, Bengt och jag njöt av gratis fika. Det var nämligen Kungens tur att betala; eller var antagligen. Kungens flin antydde att han skulle betala fikat idag.  
"Ja?" frågade jag. "Home run?" Föga hemliga ord. "Home run" betydde "Sex" om det inte föregicks av ett "Ja?" då det betydde "Har du haft sex i natt?"  
"Du kan reglerna, första natten med en tjej och penetrering betyder gratis fika åt polarna." Vi hade nämligen sedan länge en sådan överenskommelse. Inget uttalat men väl ristat i den bark som ungtuppar består av.  
"Så enkelt är det inte." sa Kungen. Han satte sig ner samtidigt som han tog av sig jackan, vantarna och halsduken och hängde dem på stolen.  
"Jag är inte säker på att jag vill." sa Kungen.  
"Vaddå inte säker på att jag vill?" sa Uggi "Inte säker på att jag vill vaddå?" sa Bengt. Själv sa jag "Hon va ju jättesöt? Hur menar du då inte vilja?  
Mig gav hon ett omedelbart habegär men du drog det längsta stråt och följde med henne hem. Om du skall slösa så på resurserna behöver du inte ställa upp i konkurrensen alls nästa gång."  
Kungen sa: "Jag följde inte med henne hem."  
"Va?"  
"Va?"  
"Va?"  
"Hon följde med mig hem."  
"Nu börjar det roliga." sa Uggi. "Först en liten sederlärande historia och sedan gratis fika åt oss."  
"Nej" sa Kungen och skakade på huvet. "Ingen sederlärande historia och ingen gratis fika."  
"Du kan reglerna:" sa Bengt till Uggi, "Inga armar inga kakor."  
"Din förra tjej?" sa jag.  
Kungen rörde handen som om han tryckte till en fiktiv näsa "On the spot."  
"Jaha" sa Uffi. "Lena ringde och ni snackade och du kunde inte med att berätta för henne att du hade sällskap och ditt sällskap gillade inte att du pratade med en gammal flickvän instället för henne..."  
"Förklara." avbröt Bengt.  
"Jo," sa Uggi "det kan kännas lite kymigt om..."  
"Jag sa förklara till Kungen , inte till dig." sa Bengt.  
"Lena hade varit hemma hos mig någon vecka tidigare och hämtat några böcker och vi hade pratat. Vi hade käkat en bit och hon hade sovit över. Ingen fysisk kontakt." Det sista var menat till Uggi och Bengt. Jag förstod inte hur någon kunde ha fysisk kontakt med Lena över huvud taget. Jag hade aldrig tyckt om henne. Uggi och Bengt var av en annan åsikt, därav den förklarande sista meningen.  
"Jag hade min stora tvätt- och städdag nästa dag och hon hjälpte mig med den också."  
"Snäll kvinna." sa jag.  
"Hon är god." sa Kungen. "Vi tycker om varandra."  
Uggi markerade både med ord och gest sitt avståndstagande till att fortsätta umgås och tycka om sin gamla tjej samtidigt som man tar hem den enda tjejen värd namnet på festen igår. "Resursslöseri. Om du gillar din tjej skall du vara med henne och inte sno tjejer som kunde tillfalla oss."  
"Tillfredsställa oss." rättade Bengt.  
"Samma sak." sa Uggi.  
"Jag förstod inte förrän igår att jag gillade henne så mycket fortfarande. Jag fick nämligen ett litet kärlekstecken i elfte timmen."  
"Yes, yes, yes. Jag vet " sa jag. "Precis när du var på väg att doppa ringde hon och du var tvungen att svara telefon. Klantarschel. Och sedan var det hon i andra änden och du kunde inte berätta för någon vem den andra var och inte lägga på och inte samtala och inget ingenting." Jag flinade över att jag hade kommit på hur det hade gått till tills jag kom på haken. Ingen av oss hade svarat i telefon under en herdestund. Man må vara dum, men man är ju inte korkad!  
"Bättre än så," sa Kungen. "jag svarar inte i telefon när jag skall göra det där roliga under täcket. Det borde du veta." Jag visste. "Ni vet att jag har kondomerna under klockradion. Nej, det vet ni inte. Varför skulle jag berätta det för er? Ja, i alla fall, jag har dem under klockradion där de ligger nära till hands och skjutklara. Lena vet också om det. Hon borde. Men denna gången låg de inte där. Lena och jag hade städat minns ni? Hon hade gömt dem någonstans, vet ännu inte var."  
"Och det gör att du tycker om henne? Jag hade blivit arg."  
"Men det är ju ett litet tecken att hon bryr sig, att hon inte vill att jag skall vara med andra."  
"Du", sa Bengt, "inte nog med att du drar en historia så sötsliskig att Starlet hade fått eksem utan du använder den som ursäkt för att inte bjuda på fika."  
"Vi kan göra så här" sa Kungen. "Jag har stämt träff med Lena och om vi får ihop det så är fikan på mig imorgon."  
"Resursslöseri." muttrade Bengt.
