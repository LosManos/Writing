* att göra rätt för sig *

Novellidé där Bengt träffar en karl som inte går på streck.  Karln förklarar att om han går på streck så kommer jorden ätas upp av dimma och rök.  Bengt undrar om karln har sökt för det; att han borde gå till en beteendepsykolog för sitt problem.  Mannen svarar att det inte är ett problem.  En förbannelse möjligen men inget problem som en beteendepsykolog kan bota.
Bengt kan inte låta bli att putta eller på annat sätt manipulera så mannen går på ett streck.
Mannen blir arg och besviken och säger att världen kommer gå under.
Bengt erbjuder sig att bjuda på kaffe så skall de se att den inte går under.  "Den kommer gå under, du får se.  När vi dricker kaffet skall du se."
Någon gång när de dricker kaffe börjar det bli väldigt liv och folk springer panikslagna i en riktning.  Mannen verkar mer nöjd än förvånad över det.  "Det arh börjat."
Efter ett tag ser man en sorts grå kant. Som kanten på dimma, som väller in och äter upp allting.  man ser inte genom "dimman" men man förstår att det går sönder där den går fram.  Bengt förstår att världens slut är nära.
Bengt frågar om det inte går att göra något.
Jo, säger mannen.  Följ mig.  Trampa inte på sprickor.  De går och trampar inte på sprickor bägge två.  Olyckan drar sig tillbaka som om det aldrig hänt.
Bengt är nu också drabbad av förbannelsen och kan inte gå på sprickor han heller något mer.